---
lang: it
layout: usage
meta_title: Come usare Ghost - Documentazione Ghost
meta_description: Una guida approfondita all'utilizzo della piattaforma di blogging Ghost. Hai Ghost ma non sai da dove cominciare? Parti da qui!
heading: Usare Ghost
subheading: Configura la tua installazione
chapter: usage
next_section: configuration
---

## Panoramica <a id="overview"></a>

Probabilmente a questo punto sei riuscito ad installare Ghost e a farlo funzionare, quindi sei pronto per un po' di blogging. Le sezioni seguenti ti guideranno nel conoscere tutto quello che riguarda Ghost, in modo da prendere familiarità con ogni cosa, e configurarlo adeguatamente.

### Primo lancio

Se hai appena lanciato Ghost, allora hai bisogno di creare un utente admin. Apri un browser e vai sulla home del tuo blog, dopodichè cambia l'URL in <code class="path">&lt;la tua URL&gt;/ghost/signup/</code>. Dovresti vedere una schermata come la seguente:

![](https://s3-eu-west-1.amazonaws.com/ghost-website-cdn/ghost-signup.png)

*   Il **Full Name** (nome completo) sarà il nome che apparirà come autore dei post sul blog.
*   Inserisci l'**Email Address** (indirizzo email) - assicurati che sia valido, ed inserisci una **Password** sicura (deve essere di almeno 8 caratteri).
*   Clicca il grosso pulsante blu **Sign Up**, e sarai loggato nel tuo blog.

Ecco fatto! Ora puoi cominciare a scrivere post!

#### Messaggi

La prima volta che lanci Ghost dovresti vedere un messaggio informativo di colore blu nella parte alta dello schermo, come questo:

![](https://s3-eu-west-1.amazonaws.com/ghost-website-cdn/first-run-info.png)

Ti mostra alcune informazioni circa la configurazione di Ghost, come l'ambiente con il quale è stato lanciato, e quale URL hai settato. Vai alla sezione [configurazione](/usage/configuration/) per avere più informazioni sugli ambienti e su come configurare Ghost. Non potrai sbarazzarti del messaggio fino a che non farai il login (è un bug al quale stiamo lavorando), ma una volta che lo hai fatto, e hai presto familiarità con le informazioni mostrate, chiudilo premendo la x. Non apparirà nuovamente.

Potresti anche vedere un messaggio arancione in relazione alle mail:

![](https://s3-eu-west-1.amazonaws.com/ghost-website-cdn/email-warning.png)

Questo non è di impedimento per la normale operatività del tuo blog, quindi puoi cominciare a scrivere, ma prima o poi considera di dare un'occhiata alla [documentazione email](/mail), e scopri come configurare Ghost per mandare email. Al momento serve solo per mandarti una mail nel caso tu smarrisca la password. Non è importante per il blogging, ma decisamente utile se mai ne dovessi avere bisogno!

